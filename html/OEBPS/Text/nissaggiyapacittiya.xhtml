<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Nissaggiyā pācittiyā</title>
  <link href="../Styles/main.css" type="text/css" rel="stylesheet"/>
</head>

<body>
  <h1>Nissaggiyā pācittiyā</h1>

  <hr/>

  <p class="intro">Ime kho pan'āyasmanto tiṁsa nissaggiyā pācittiyā dhammā uddesaṁ āgacchanti.</p>

  <h2 class="h2-chapters" id="sigil_toc_id_20">Cīvaravaggo</h2>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp1">Nissaggiya Pācittiya 1: Kaṭhinasikkhāpadaṁ</a><a id="np1"></a></h3>

  <p>Niṭṭhitacīvarasmiṁ<a id="en110" href="endnotes.xhtml#en110appendix"><sup>110</sup></a> bhikkhunā ubbhatasmiṁ kaṭhine,<a id="en111" href="endnotes.xhtml#en111appendix"><sup>111</sup></a> das'āhaparamaṁ atirekacīvaraṁ dhāretabbaṁ. Taṁ atikkāmayato, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp2">Nissaggiya Pācittiya 2: Uddositasikkhāpadaṁ</a><a id="np2"></a></h3>

  <p>Niṭṭhitacīvarasmiṁ<a id="en112" href="endnotes.xhtml#en112appendix"><sup>112</sup></a> bhikkhunā ubbhatasmiṁ kaṭhine,<a id="en113" href="endnotes.xhtml#en113appendix"><sup>113</sup></a> ekarattam'pi<a id="en114" href="endnotes.xhtml#en114appendix"><sup>114</sup></a> ce bhikkhu ticīvarena vippavaseyya, aññatra bhikkhusammutiyā,<a id="en115" href="endnotes.xhtml#en115appendix"><sup>115</sup></a> nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp3">Nissaggiya Pācittiya 3: Akālacīvarasikkhāpadaṁ</a><a id="np3"></a></h3>

  <p>Niṭṭhitacīvarasmiṁ<a id="en116" href="endnotes.xhtml#en116appendix"><sup>116</sup></a> bhikkhunā ubbhatasmiṁ kaṭhine,<a id="en117" href="endnotes.xhtml#en117appendix"><sup>117</sup></a> bhikkhuno pan'eva akālacīvaraṁ uppajjeyya, ākaṅkhamānena bhikkhunā paṭiggahetabbaṁ, paṭiggahetvā khippam'eva kāretabbaṁ. No c'assa pāripūri, māsaparamaṁ tena<a id="en118" href="endnotes.xhtml#en118appendix"><sup>118</sup></a> bhikkhunā taṁ cīvaraṁ nikkhipitabbaṁ ūnassa<a id="en119" href="endnotes.xhtml#en119appendix"><sup>119</sup></a> pāripūriyā, satiyā paccāsāya; tato ce uttariṁ<a id="en120" href="endnotes.xhtml#en120appendix"><sup>120</sup></a> nikkhipeyya, satiyā'pi paccāsāya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp4">Nissaggiya Pācittiya 4: Purāṇacīvarasikkhāpadaṁ</a><a id="np4"></a></h3>

  <p>Yo pana bhikkhu aññātikāya<a id="en121" href="endnotes.xhtml#en121appendix"><sup>121</sup></a> bhikkhuniyā purāṇacīvaraṁ dhovāpeyya vā rajāpeyya vā ākoṭāpeyya vā, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp5">Nissaggiya Pācittiya 5: Cīvarappaṭiggahaṇasikkhāpadaṁ</a><a id="np5"></a></h3>

  <p>Yo pana bhikkhu aññātikāya<a id="en122" href="endnotes.xhtml#en122appendix"><sup>122</sup></a> bhikkhuniyā hatthato cīvaraṁ paṭiggaṇheyya,<a id="en123" href="endnotes.xhtml#en123appendix"><sup>123</sup></a> aññatra pārivattakā,<a id="en124" href="endnotes.xhtml#en124appendix"><sup>124</sup></a> nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp6">Nissaggiya Pācittiya 6: Aññātakaviññattisikkhāpadaṁ</a><a id="np6"></a></h3>

  <p>Yo pana bhikkhu aññātakaṁ<a id="en125" href="endnotes.xhtml#en125appendix"><sup>125</sup></a> gahapatiṁ vā gahapatāniṁ vā cīvaraṁ viññāpeyya, aññatra samayā, nissaggiyaṁ pācittiyaṁ. Tatth'āyaṁ samayo: acchinnacīvaro vā hoti bhikkhu naṭṭhacīvaro vā; ayaṁ tattha samayo.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp7">Nissaggiya Pācittiya 7: Tat'uttarisikkhāpadaṁ</a><a id="np7"></a></h3>

  <p>Tañ'ce aññātako gahapati vā gahapatānī vā bahūhi cīvarehi abhihaṭṭhuṁ pavāreyya,<a id="en126" href="endnotes.xhtml#en126appendix"><sup>126</sup></a> santar'uttaraparamaṁ<a id="en127" href="endnotes.xhtml#en127appendix"><sup>127</sup></a> tena bhikkhunā tato cīvaraṁ sāditabbaṁ; tato ce uttariṁ<a id="en128" href="endnotes.xhtml#en128appendix"><sup>128</sup></a> sādiyeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp8">Nissaggiya Pācittiya 8: Paṭhama-upakkhaṭasikkhāpadaṁ</a><a id="np8"></a></h3>

  <p>Bhikkhuṁ pan'eva uddissa aññātakassa<a id="en129" href="endnotes.xhtml#en129appendix"><sup>129</sup></a> gahapatissa vā gahapatāniyā vā cīvaracetāpanaṁ<a id="en130" href="endnotes.xhtml#en130appendix"><sup>130</sup></a> upakkhaṭaṁ hoti: “Iminā cīvaracetāpanena<a id="en131" href="endnotes.xhtml#en131appendix"><sup>131</sup></a> cīvaraṁ cetāpetvā itthan'nāmaṁ<a id="en132" href="endnotes.xhtml#en132appendix"><sup>132</sup></a> bhikkhuṁ cīvarena acchādessāmī'ti.” Tatra ce so bhikkhu pubbe appavārito upasaṅkamitvā cīvare vikappaṁ āpajjeyya: “Sādhu vata maṁ āyasmā iminā cīvaracetāpanena<a id="en133" href="endnotes.xhtml#en133appendix"><sup>133</sup></a> evarūpaṁ vā evarūpaṁ vā cīvaraṁ cetāpetvā acchādehī'ti,” kalyāṇakamyataṁ<a id="en134" href="endnotes.xhtml#en134appendix"><sup>134</sup></a> upādāya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp9">Nissaggiya Pācittiya 9: Dutiya-upakkhaṭasikkhāpadaṁ</a><a id="np9"></a></h3>

  <p>Bhikkhuṁ pan'eva uddissa ubhinnaṁ aññātakānaṁ<a id="en135" href="endnotes.xhtml#en135appendix"><sup>135</sup></a> gahapatīnaṁ<a id="en136" href="endnotes.xhtml#en136appendix"><sup>136</sup></a> vā gahapatānīnaṁ vā paccekacīvaracetāpanā upakkhaṭā<a id="en137" href="endnotes.xhtml#en137appendix"><sup>137</sup></a> honti: “Imehi mayaṁ paccekacīvaracetāpanehi<a id="en138" href="endnotes.xhtml#en138appendix"><sup>138</sup></a> paccekacīvarāni cetāpetvā itthan'nāmaṁ<a id="en139" href="endnotes.xhtml#en139appendix"><sup>139</sup></a> bhikkhuṁ cīvarehi acchādessāmā'ti.” Tatra ce so bhikkhu pubbe appavārito upasaṅkamitvā cīvare vikappaṁ āpajjeyya: “Sādhu vata maṁ āyasmanto imehi paccekacīvaracetāpanehi<a id="en140" href="endnotes.xhtml#en140appendix"><sup>140</sup></a> evarūpaṁ vā evarūpaṁ vā cīvaraṁ cetāpetvā acchādetha, ubho'va santā ekenā'ti,” kalyāṇakamyataṁ<a id="en141" href="endnotes.xhtml#en141appendix"><sup>141</sup></a> upādāya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp10">Nissaggiya Pācittiya 10: Rājasikkhāpadaṁ</a><a id="np10"></a></h3>

  <p>Bhikkhuṁ pan'eva uddissa rājā vā rājabhoggo<a id="en142" href="endnotes.xhtml#en142appendix"><sup>142</sup></a> vā brāhmaṇo vā gahapatiko vā dūtena cīvaracetāpanaṁ<a id="en143" href="endnotes.xhtml#en143appendix"><sup>143</sup></a> pahiṇeyya: “Iminā cīvaracetāpanena<a id="en144" href="endnotes.xhtml#en144appendix"><sup>144</sup></a> cīvaraṁ cetāpetvā itthan'nāmaṁ<a id="en145" href="endnotes.xhtml#en145appendix"><sup>145</sup></a> bhikkhuṁ cīvarena acchādehī'ti.” So ce dūto taṁ bhikkhuṁ upasaṅkamitvā evaṁ vadeyya: “Idaṁ kho bhante āyasmantaṁ uddissa cīvaracetāpanaṁ ābhataṁ, paṭiggaṇhātu<a id="en146" href="endnotes.xhtml#en146appendix"><sup>146</sup></a> āyasmā cīvaracetāpanan”ti,<a id="en147" href="endnotes.xhtml#en147appendix"><sup>147</sup></a> tena bhikkhunā so dūto evam'assa vacanīyo: “Na kho mayaṁ āvuso cīvaracetāpanaṁ<a id="en148" href="endnotes.xhtml#en148appendix"><sup>148</sup></a> paṭiggaṇhāma,<a id="en149" href="endnotes.xhtml#en149appendix"><sup>149</sup></a> cīvarañ'ca kho mayaṁ paṭiggaṇhāma<a id="en150" href="endnotes.xhtml#en150appendix"><sup>150</sup></a> kālena kappiyan'ti.” So ce dūto taṁ bhikkhuṁ evaṁ vadeyya: “Atthi pan'āyasmato koci veyyāvaccakaro'ti,” cīvar'atthikena, bhikkhave, bhikkhunā veyyāvaccakaro niddisitabbo ārāmiko vā upāsako vā: “Eso kho āvuso bhikkhūnaṁ veyyāvaccakaro'ti.” So ce dūto taṁ veyyāvaccakaraṁ saññāpetvā taṁ bhikkhuṁ upasaṅkamitvā evaṁ vadeyya: “Yaṁ kho bhante āyasmā veyyāvaccakaraṁ niddisi, saññatto so mayā. Upasaṅkamatu<a id="en151" href="endnotes.xhtml#en151appendix"><sup>151</sup></a> āyasmā kālena, cīvarena taṁ acchādessatī'ti, cīvar'atthikena bhikkhave bhikkhunā veyyāvaccakaro upasaṅkamitvā dvattikkhattuṁ<a id="en152" href="endnotes.xhtml#en152appendix"><sup>152</sup></a> codetabbo sāretabbo: “Attho me āvuso cīvarenā'ti.” Dvattikkhattuṁ<a id="en153" href="endnotes.xhtml#en153appendix"><sup>153</sup></a> codayamāno sārayamāno<a id="en154" href="endnotes.xhtml#en154appendix"><sup>154</sup></a> taṁ cīvaraṁ abhinipphādeyya, icc'etaṁ kusalaṁ. No ce abhinipphādeyya, catukkhattuṁ pañcakkhattuṁ chakkhattu'paramaṁ<a id="en155" href="endnotes.xhtml#en155appendix"><sup>155</sup></a> tuṇhībhūtena<a id="en156" href="endnotes.xhtml#en156appendix"><sup>156</sup></a> uddissa ṭhātabbaṁ.<a id="en157" href="endnotes.xhtml#en157appendix"><sup>157</sup></a> Catukkhattuṁ pañcakkhattuṁ chakkhattu'paramaṁ<a id="en158" href="endnotes.xhtml#en158appendix"><sup>158</sup></a> tuṇhībhūto<a id="en159" href="endnotes.xhtml#en159appendix"><sup>159</sup></a> uddissa tiṭṭhamāno taṁ cīvaraṁ abhinipphādeyya, icc'etaṁ kusalaṁ;<a id="en160" href="endnotes.xhtml#en160appendix"><sup>160</sup></a> tato ce uttariṁ<a id="en161" href="endnotes.xhtml#en161appendix"><sup>161</sup></a> vāyamamāno<a id="en162" href="endnotes.xhtml#en162appendix"><sup>162</sup></a> taṁ cīvaraṁ abhinipphādeyya, nissaggiyaṁ pācittiyaṁ. No ce abhinipphādeyya, yat'assa<a id="en163" href="endnotes.xhtml#en163appendix"><sup>163</sup></a> cīvaracetāpanaṁ<a id="en164" href="endnotes.xhtml#en164appendix"><sup>164</sup></a> ābhataṁ, tattha sāmaṁ vā gantabbaṁ dūto vā pāhetabbo: “Yaṁ kho tumhe āyasmanto bhikkhuṁ uddissa cīvaracetāpanaṁ pahiṇittha,<a id="en165" href="endnotes.xhtml#en165appendix"><sup>165</sup></a> na taṁ tassa<a id="en166" href="endnotes.xhtml#en166appendix"><sup>166</sup></a> bhikkhuno kiñci atthaṁ anubhoti, yuñjant'āyasmanto sakaṁ, mā vo sakaṁ vinassā'ti.”<a id="en167" href="endnotes.xhtml#en167appendix"><sup>167</sup></a> Ayaṁ tattha sāmīci.</p>

  <p style="text-align: center;">Cīvaravaggo<a id="en168" href="endnotes.xhtml#en168appendix"><sup>168</sup></a> paṭhamo<a id="en169" href="endnotes.xhtml#en169appendix"><sup>169</sup></a></p>

  <h2 class="h2-chapters" id="sigil_toc_id_21">Eḷakalomavaggo</h2>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp11">Nissaggiya Pācittiya 11: Kosiyasikkhāpadaṁ</a><a id="np11"></a></h3>

  <p>Yo pana bhikkhu kosiyamissakaṁ santhataṁ kārāpeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp12">Nissaggiya Pācittiya 12: Suddhakāḷakasikkhāpadaṁ</a><a id="np12"></a></h3>

  <p>Yo pana bhikkhu suddhakāḷakānaṁ eḷakalomānaṁ santhataṁ<a id="en170" href="endnotes.xhtml#en170appendix"><sup>170</sup></a> kārāpeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp13">Nissaggiya Pācittiya 13: Dvebhāgasikkhāpadaṁ</a><a id="np13"></a></h3>

  <p>Navaṁ pana<a id="en171" href="endnotes.xhtml#en171appendix"><sup>171</sup></a> bhikkhunā santhataṁ kārayamānena dve bhāgā suddhakāḷakānaṁ eḷakalomānaṁ ādātabbā, tatiyaṁ odātānaṁ catutthaṁ gocariyānaṁ. Anādā ce bhikkhu dve bhāge suddhakāḷakānaṁ eḷakalomānaṁ tatiyaṁ odātānaṁ catutthaṁ gocariyānaṁ navaṁ santhataṁ kārāpeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp14">Nissaggiya Pācittiya 14: Chabbassasikkhāpadaṁ</a><a id="np14"></a></h3>

  <p>Navaṁ pana<a id="en172" href="endnotes.xhtml#en172appendix"><sup>172</sup></a> bhikkhunā santhataṁ kārāpetvā chabbassāni dhāretabbaṁ. Orena ce<a id="en173" href="endnotes.xhtml#en173appendix"><sup>173</sup></a> channaṁ vassānaṁ taṁ santhataṁ visajjetvā<a id="en174" href="endnotes.xhtml#en174appendix"><sup>174</sup></a> vā avisajjetvā<a id="en175" href="endnotes.xhtml#en175appendix"><sup>175</sup></a> vā aññaṁ navaṁ santhataṁ kārāpeyya, aññatra bhikkhusammutiyā,<a id="en176" href="endnotes.xhtml#en176appendix"><sup>176</sup></a> nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp15">Nissaggiya Pācittiya 15: Nisīdanasanthatasikkhāpadaṁ</a><a id="np15"></a></h3>

  <p>Nisīdanasanthataṁ pana<a id="en177" href="endnotes.xhtml#en177appendix"><sup>177</sup></a> bhikkhunā kārayamānena purāṇasanthatassa<a id="en178" href="endnotes.xhtml#en178appendix"><sup>178</sup></a> sāmantā sugatavidatthi<a id="en179" href="endnotes.xhtml#en179appendix"><sup>179</sup></a> ādātabbā dubbaṇṇakaraṇāya. Anādā ce bhikkhu purāṇasanthatassa sāmantā sugatavidatthiṁ navaṁ nisīdanasanthataṁ kārāpeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp16">Nissaggiya Pācittiya 16: Eḷakalomasikkhāpadaṁ</a><a id="np16"></a></h3>

  <p>Bhikkhuno pan'eva addhānamaggappaṭipannassa<a id="en180" href="endnotes.xhtml#en180appendix"><sup>180</sup></a> eḷakalomāni uppajjeyyuṁ, ākaṅkhamānena bhikkhunā paṭiggahetabbāni, paṭiggahetvā tiyojanaparamaṁ sahatthā haritabbāni,<a id="en181" href="endnotes.xhtml#en181appendix"><sup>181</sup></a> asante hārake; tato ce uttariṁ<a id="en182" href="endnotes.xhtml#en182appendix"><sup>182</sup></a> hareyya asante'pi hārake, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp17">Nissaggiya Pācittiya 17: Eḷakalomadhovāpanasikkhāpadaṁ</a><a id="np17"></a></h3>

  <p>Yo pana bhikkhu aññātikāya bhikkhuniyā eḷakalomāni dhovāpeyya vā rajāpeyya vā vijaṭāpeyya vā, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp18">Nissaggiya Pācittiya 18: Rūpiyasikkhāpadaṁ</a><a id="np18"></a></h3>

  <p>Yo pana bhikkhu jātarūparajataṁ uggaṇheyya vā uggaṇhāpeyya vā upanikkhittaṁ vā sādiyeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp19">Nissaggiya Pācittiya 19: Rūpiyasaṁvohārasikkhāpadaṁ</a><a id="np19"></a></h3>

  <p>Yo pana bhikkhu nānappakārakaṁ rūpiyasaṁvohāraṁ samāpajjeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp20">Nissaggiya Pācittiya 20: Kayavikkayasikkhāpadaṁ</a><a id="np20"></a></h3>

  <p>Yo pana bhikkhu nānappakārakaṁ kayavikkayaṁ samāpajjeyya, nissaggiyaṁ pācittiyaṁ.</p>

  <p style="text-align: center;">Eḷakalomavaggo<a id="en183" href="endnotes.xhtml#en183appendix"><sup>183</sup></a> dutiyo</p>

  <h2 class="h2-chapters" id="sigil_toc_id_22">Pattavaggo</h2>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp21">Nissaggiya Pācittiya 21: Pattasikkhāpadaṁ</a><a id="np21"></a></h3>

  <p>Das'āhaparamaṁ atirekapatto dhāretabbo. Taṁ atikkāmayato, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp22">Nissaggiya Pācittiya 22: Ūnapañcabandhanasikkhāpadaṁ</a><a id="np22"></a></h3>

  <p>Yo pana bhikkhu ūnapañcabandhanena<a id="en184" href="endnotes.xhtml#en184appendix"><sup>184</sup></a> pattena aññaṁ navaṁ pattaṁ cetāpeyya, nissaggiyaṁ pācittiyaṁ. Tena bhikkhunā so patto bhikkhuparisāya nissajitabbo,<a id="en185" href="endnotes.xhtml#en185appendix"><sup>185</sup></a> yo ca tassā bhikkhuparisāya pattapariyanto, so<a id="en186" href="endnotes.xhtml#en186appendix"><sup>186</sup></a> tassa bhikkhuno padātabbo: “Ayaṁ te<a id="en187" href="endnotes.xhtml#en187appendix"><sup>187</sup></a> bhikkhu patto, yāva bhedanāya dhāretabbo'ti. Ayaṁ tattha sāmīci.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp23">Nissaggiya Pācittiya 23: Bhesajjasikkhāpadaṁ</a><a id="np23"></a></h3>

  <p>Yāni kho pana tāni gilānānaṁ<a id="en188" href="endnotes.xhtml#en188appendix"><sup>188</sup></a> bhikkhūnaṁ paṭisāyanīyāni bhesajjāni, seyyath'īdaṁ:<a id="en189" href="endnotes.xhtml#en189appendix"><sup>189</sup></a> sappi, navanītaṁ,<a id="en190" href="endnotes.xhtml#en190appendix"><sup>190</sup></a> telaṁ, madhuphāṇitaṁ,<a id="en191" href="endnotes.xhtml#en191appendix"><sup>191</sup></a> tāni paṭiggahetvā satt'āhaparamaṁ sannidhikārakaṁ paribhuñjitabbāni. Taṁ atikkāmayato, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp24">Nissaggiya Pācittiya 24: Vassikasāṭikasikkhāpadaṁ</a><a id="np24"></a></h3>

  <p>“Māso seso gimhānan'ti, bhikkhunā vassikasāṭikacīvaraṁ pariyesitabbaṁ. “Aḍḍhamāso<a id="en192" href="endnotes.xhtml#en192appendix"><sup>192</sup></a> seso gimhānan'ti, katvā nivāsetabbaṁ. “Orena ce māso seso gimhānan'ti, vassikasāṭikacīvaraṁ pariyeseyya, “Oren'aḍḍhamāso<a id="en193" href="endnotes.xhtml#en193appendix"><sup>193</sup></a> seso gimhānan'ti, katvā nivāseyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp25">Nissaggiya Pācittiya 25: Cīvara-acchindanasikkhāpadaṁ</a><a id="np25"></a></h3>

  <p>Yo pana bhikkhu bhikkhussa sāmaṁ cīvaraṁ datvā kupito<a id="en194" href="endnotes.xhtml#en194appendix"><sup>194</sup></a> anattamano acchindeyya vā acchindāpeyya vā, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp26">Nissaggiya Pācittiya 26: Suttaviññattisikkhāpadaṁ</a><a id="np26"></a></h3>

  <p>Yo pana bhikkhu sāmaṁ suttaṁ viññāpetvā tantavāyehi cīvaraṁ vāyāpeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp27">Nissaggiya Pācittiya 27: Mahāpesakārasikkhāpadaṁ</a><a id="np27"></a></h3>

  <p>Bhikkhuṁ pan'eva uddissa aññātako gahapati vā gahapatānī vā tantavāyehi cīvaraṁ vāyāpeyya, tatra ce so bhikkhu pubbe appavārito tantavāye upasaṅkamitvā cīvare vikappaṁ āpajjeyya: “Idaṁ kho āvuso cīvaraṁ maṁ uddissa viyyati<a id="en195" href="endnotes.xhtml#en195appendix"><sup>195</sup></a> āyatañ'ca karotha, vitthatañ'ca appitañ'ca<a id="en196" href="endnotes.xhtml#en196appendix"><sup>196</sup></a> suvītañ'ca<a id="en197" href="endnotes.xhtml#en197appendix"><sup>197</sup></a> suppavāyitañ'ca<a id="en198" href="endnotes.xhtml#en198appendix"><sup>198</sup></a> suvilekhitañ'ca<a id="en199" href="endnotes.xhtml#en199appendix"><sup>199</sup></a> suvitacchitañ'ca karotha; app'eva nāma mayam'pi<a id="en200" href="endnotes.xhtml#en200appendix"><sup>200</sup></a> āyasmantānaṁ kiñcimattaṁ anupadajjeyyāmā'ti, evañ'ca so bhikkhu vatvā kiñcimattaṁ anupadajjeyya, antamaso piṇḍapātamattam'pi, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp28">Nissaggiya Pācittiya 28: Accekacīvarasikkhāpadaṁ</a><a id="np28"></a></h3>

  <p>Das'āh'ānāgataṁ kattikatemāsikapuṇṇamaṁ,<a id="en201" href="endnotes.xhtml#en201appendix"><sup>201</sup></a> bhikkhuno pan'eva accekacīvaraṁ uppajjeyya, accekaṁ maññamānena bhikkhunā paṭiggahetabbaṁ, paṭiggahetvā yāva cīvarakālasamayaṁ nikkhipitabbaṁ; tato ce uttariṁ<a id="en202" href="endnotes.xhtml#en202appendix"><sup>202</sup></a> nikkhipeyya, nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp29">Nissaggiya Pācittiya 29: Sāsaṅkasikkhāpadaṁ</a><a id="np29"></a></h3>

  <p>Upavassaṁ kho pana kattikapuṇṇamaṁ. Yāni kho pana tāni āraññakāni sen'āsanāni sāsaṅkasammatāni<a id="en203" href="endnotes.xhtml#en203appendix"><sup>203</sup></a> sappaṭibhayāni. Tathārūpesu bhikkhu sen'āsanesu viharanto ākaṅkhamāno tiṇṇaṁ cīvarānaṁ aññataraṁ cīvaraṁ antaraghare nikkhipeyya, siyā ca tassa bhikkhuno koci'd'eva paccayo tena cīvarena vippavāsāya, chārattaparamaṁ<a id="en204" href="endnotes.xhtml#en204appendix"><sup>204</sup></a> tena bhikkhunā tena cīvarena vippavasitabbaṁ; tato ce uttariṁ<a id="en205" href="endnotes.xhtml#en205appendix"><sup>205</sup></a> vippavaseyya, aññatra bhikkhusammutiyā,<a id="en206" href="endnotes.xhtml#en206appendix"><sup>206</sup></a> nissaggiyaṁ pācittiyaṁ.</p>

  <h3 class="h3-sub-chapters sigil_not_in_toc"><a href="forfeiture-expiations.xhtml#forf-exp30">Nissaggiya Pācittiya 30: Pariṇatasikkhāpadaṁ</a><a id="np30"></a></h3>

  <p>Yo pana bhikkhu jānaṁ saṅghikaṁ<a id="en207" href="endnotes.xhtml#en207appendix"><sup>207</sup></a> lābhaṁ pariṇataṁ<a id="en208" href="endnotes.xhtml#en208appendix"><sup>208</sup></a> attano pariṇāmeyya,<a id="en209" href="endnotes.xhtml#en209appendix"><sup>209</sup></a> nissaggiyaṁ pācittiyaṁ.</p>

  <p style="text-align: center;">Pattavaggo tatiyo</p>

  <p style="text-align: center;">Uddiṭṭhā kho āyasmanto tiṁsa nissaggiyā pācittiyā dhammā.<br/> Tatth'āyasmante pucchāmi: Kacci'ttha parisuddhā?<br/> Dutiyam'pi pucchāmi: Kacci'ttha parisuddhā?<br/> Tatiyam'pi pucchāmi: Kacci'ttha parisuddhā?<br/> Parisuddh'etth'āyasmanto, tasmā tuṇhī, evam'etaṁ dhārayāmi.<a id="en210" href="endnotes.xhtml#en210appendix"><sup>210</sup></a></p>

  <p class="outro">Nissaggiyā pācittiyā dhammā niṭṭhitā<a id="en211" href="endnotes.xhtml#en211appendix"><sup>211</sup></a></p>
</body>
</html>